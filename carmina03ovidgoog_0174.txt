METAMORPHOSEON LIB. VII. 526-613. 119

inde graves multi nequeunt consurgere et ipsis 570
inmoriuntur aquis â€” aliquis tamen haurit et illas.
tantaque sunt miseris invisi taedia lecti:
prosiliunt, aut si prohibent consistere vires,
corpora devolvunt in humum. fugiuntque Penates
quisque suos, sua cuique domus funesta videtur:
et quia causa latet, locus est in crimine. partim
semianimes errare viis, dum stare valebant,
aspiceres3 flentes alios terraque iacentes

lassaque versantes supremo lumina motu.
membraque perdentis tendunt ad sidera caeli,
hic, illic, ubi mors deprenderat, exalantes.

quid mihi tunc animi fuit? an quod debuit esse,
ut vitam odissem et cuperem pars esse meorum?
quo se cumque acies oculorum flexerat, illic
vulgus erat stratum, veluti cum putria motis
poma cadunt ramis, agitataque ilice glandes.
templa vides contra gradibus sublimia longis:
Iuppiter illa tenet. quianon altaribus illis

irrita tura dedit? quotiens pro coniuge coniunx,
pro gnato genitor, dum verba precantia dicit,
non exoratis animam finivit in aris,

inque manu turis pars inconsumpta reperta esti
admoti quotiens templis, dum vota sacerdos
concipit et fundit purum inter cornua vinum,
haud expectato ceciderunt vulnere taurii

ipse ego sacra Iovi pro me patriaque tribusque
cum facerem natis, mugitus victima diros

edidit et subito collapsa sine ictibus ullis

exiguo tinxit subiectos sanguine cultros.

exta quoque aegra notas veri monitusque deorum
perdiderant. tristes penetrant ad viscera morbi.
ante sacros vidi proiecta cadavera postes,

ante ipsas, quo mors foret invidiosior, aras.

pars animam laqueo claudunt mortisque timorem
morte fugant ultroque vocant venientia fata.
corpora missa neci nullis de more feruntur
funeribus: neque enim capiebant funera portae.
aut inhumata premunt terras, aut dantur in altos
indotata rogos. et iam reverentia nulla est3
deque rogis pugnant, alienisque ignibus ardent.
qui lacriment, desunt, indefletaeque vagantur
natorumque patrumque animaeiuvenumque senumquet
nec locus in tumulos, neo sufficit arbor in ignes.

 

