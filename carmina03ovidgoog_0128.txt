METAMORPHOSEON LIB. IV. 624-711. 71

Aethiopum populos Cepheaque conspicit arva.
illic immeritam maternae pendere linguae
Andromedan oenas iniustus iusserat Hammon.
quam simula duras religatam bracchia cautes
vidit Abantiades (nisi quod levis aura capillos
moverat et tepido manabant lumina fletu,
marmoreum ratus esset opus), trahit inscius ignes
et stupet et visae correptus imagine formae

paene suas quatere est oblitus in ae're pennas.

ut stetit, ‘o’ dixit ‘non istis digna catenis,

sed quibus inter se cupidi iunguntur amantes,
pande requirenti nomen terraeque tuumque,

et cur vincla geras? primo silet illa nec audet
appellare virum virgo ; manibusque modestos
celasset vultus, sinon religata fuisset.

lumina, quod potuit, lacrimis implevit obortis.
saepius instanti, sua ne delicta fateri

nolle videretur, nomen terraeque suumque,
quantaque maternae fuerit fiducia formae,

indicat. et nondum memoratis omnibus unda
insonuit, veniensque immenso belua ponto
imminet et latum sub pectore possidet aequor.
conclamat virgo. gemtor lugubris et una

mater adest, ambo miseri, sed iustius illa.

nec secum auxilium, sed dignos tempore fletus
plangoremque ferunt vinctoque in corpore adhaerent,
cum sic hospes ait: ‘lacrimarum longa manere
tempora vos poterunt; ad opem brevis hora ferendam est. 695
hanc ego si peterem Perseus Iove natus et illa,
quam clausam implevit fecundo Iuppiter auro,
Gorgonis anguicomae Perseus superator, et alis
aetherias ausus iactatis ire per auras,

praeferrer cunctis certe generi addere tantis too
dotibus emeritum, faveant modo numina, tempto.
ut mea sit, servata mea virtute, paciscor.’
accipiunt legem (quis enim dubitareti) et orant
promittuntque super regnum dotale parentes.

ecce velut navis praefixo concita rostro 705
sulcat aquas, iuvenum sudantibus acta lacertis,

sic fera dimotis impulsu pectoris undis

tantum aberat scopulis, quantum Balearica torto
funda potest plumbo medii transmittere caeli:

cum subito iuvenis pedibus tellure repulsa

arduus in nubes abitt. ut in aequore summo

 

