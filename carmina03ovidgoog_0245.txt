190 Ρ. OVIDII NASONIS

marmore mutavit. corpus praeterque colorem

405 omnia servavit 3 lapidis color indicat, illum
iam non esse lupum, iam non debere timeri.
nec tamen hac profugum consistere Pelea terra
fata sinunt: Magnetas adit vagus exul et illic
sumit ab Haemonio purgamina caedis Acasto.

410 Interea fratrisque sui fratremque secutis &9²0²
anxia prodigiis turbatus pectora Ceyx, AEW
consulat ut sacras, hominum oblectamina, sortes,
ad Clarium parat ire deum. nam tem la profanus
invia cum Phlegyis faciebat Delphica fhorbas.

1 415 consilii tamen ante sui, fidissima, certam

te facit, Alcyone. cui protinus intima frigus
ossa receperunt, buxoque simillimus ora

pallor obit, lacrimisque genae maduere profusis.
ter conata loqui ter fletibus ora rigavit,

420 singultuque pias interrumpente querelas
‘quae mea eulpa tuam’, dixit ‘carissime, mentem
vertit? ubi est, quae cura mei prior esse solebat?
iam potes Alcyone securus abesse relicta?
iam via longa placet? iam sum tibi carior absens?

425 at, put0‚ per terras iter est, tantumque dolebo,
non etiam metuam, curaeque timore carebunt:
aequora me terrent et ponti tristis imago!
et laceras nuper tabulas in litore vidi,
et saepe in tumulis sine corpore nomina legi

430 neve tuum fallax animum fiducia tangat,
quod socer Hippotades tibi sit, qui carcere fortes
contineat ventos et, eum velit, aequora plaeetl
eum semel emissi tenuerunt aequora venti,
nil illis vetitum est, incommendataque tellus

435 omnis et omne fretum. caeli quoque nubila vexant
excutiuntque feris rutilos concursibus ignes. ·
quo magis hos novi (nam novi et saepe paterna
parva domo vidi), magis hoc reor esse timendos.
quod tua si flecti precibus sententia nullis,

440 care, potest, coniunx, nimiumque es certus eundi,
me quoque tolle simul. certe iactabimur una,
nec, nisi quae patiar, metuam 3 pariterque feremus,
quicquid erit3 pariter super aequora lata feremur?
talibus Aeolidis dictis lacrimisque movetur

445 sidereus coniunx (neque enim minor ignis in ipso est);
sed neque propositos pelagi dimittere cursus,
nec vult Alcyonen in partem adhibere pericli3

 

