6 Ρ. OVIDII NASONIS

210 quod tamen admissum, quae sit vindicta, docebo.
contigerat nostras iufamia temporis aures:
quam cupiens falsam, summo delabor Olympo
et deus humana lustro sub imagine terras.
longa mora est, quantum noxae sit ubique repertum,
215 enumerare: minor fuit ipsa infamia ver0.
Maenala transieram latebris horrenda ferarum (hyrcos.)
et cum Cyllene gelidi pineta Lycaei.
Arcadis hino sedes et inhospita tecta tyranni
ingredior, traherent cum sera crepuscula noctem.
220 signa dedi, venisse deum, vulgusque precari
coeperat. irridet primo pia vota Lycaon,
mox ait “ experiar, deus hie, discrimine aperto,
an sit mortalis. nec erit dubitabile verum.'’
nocte gravem somno necopina perdere morte
225 me parat: haec illi placet experientia veril
nec contentus eo est: missi de gente Molossa
obsidis unius iugulum mucrone resolvit,
atque ita semineces partim ferventibus artus
mollit aquis, partim subiecto torruit igni.
230 quos simul imposuit mensis, ego vindice flamma
in domino dignos everti tecta Penates.
territus ipse fugit, nactusque silentia ruris
exululat frustraque loqui conatur. abipso
colligit os rabiem, solitaeque cupidine caedis
235 vertitur iu pecudes et nunc quoque sanguine gaudet.
in villos abeunt vestes, iu crura lacerti:
fit lupus et veteris servat vestigia formae.
canities eadem est, eadem violentia vultus,
idem oculi lucent, eadem feritatis imago est.
240 occidit una domus: sednon domus uua perire
digna fuit - qua terra patet, fera regnat Erinys.
in facinus iurasse putes. dent ocius omnes,
quas meruere pati (sic stat sententia), poenas*
Dicta Iovis pars voce probant stimulosque frementi Ilitu-
245 adiciunt, alii partes assensibus implent. ”mm
est tamen humani generis iactura dolori
omnibus, et, quae sit terrae mortalibus orbae
forma futura, rogant3 quis sit laturus in aras
tura3 ferisne paret populandas tradere terras.
250 talia quaerentes (sibi enim fore cetera curae)
rex superum tre idare vetat, subolemque priori
dissimilem pop o promittit origine mira.

&s iamque erat in totas sparsurus fulmina terras:

 

