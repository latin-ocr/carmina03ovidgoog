METAMORPHOSEON LIB. V. aaa-610. 87 ,

oum matre est totidem, totidem cum coniuge menses.
vertitur extemplo facies et mentis et oris:

nam modo quae poterat Diti quoque maesta videri,

laeta deae frons est: ut sol, qui tectus aquosis avo
nubibus ante fuit, victis e nubibus exit.

Exigit alma Ceres, nata secura recepta, (Ar-estora.)
quae tibi causa fugae, cursis, Arethusa, sacer fons?
conticuere undae. quarum dea sustulit alto
fonte caput, viridesque manu siccata capillos 575
fluminis Elei veteres narravit amores.

“‘pars ego nympharum, quas suntin Achaide,'’' dixit
“‘una fui. nec me studiosius altera saltus

legit, nec posuit studiosius altera casses.

sed quamvis formae numquam mihi fama petita est,
quamvis fortis eram, formosae nomen habebam.

nec mea me facies nimium laudata iuvabat:

quaque aliae gaudere solent, ego rustica dote
corporis erubui, crimenque placere putavi.

lassa revertebar, memini, Stymphalide silva:

aestus erat, magnumque labor geminaverat aestum.
invenio sine vertice aquas, sine murmure euntes,
perspicuas ad humum, per quas numerabilis alte
calculus omnis erat, quas tu vix ire putares.

cana salicta dabant nutritaque populus unda

sponte sua natas ripis declivibus umbras.

accessi primumque pedis vestigia tinxi,

poplite deinde tenus. neque eo contenta, recingor
molliaque impono salici velamina curvae

nudaque mergor aquis. quas dum ferioque trahoque
mille modis labens, excussaque bracchia iacto,
nescio quod medio sensi sub gurgite murmur,
territaque insisto propioris margine ripae.

““quo properas, Arethusa?”'' suis Alpheus abundis,
““quo properasi''’' iterum rauco mihi dixerat ore
deuterum, fugio sine vestibus. altera vestes

ripa meas hahuit. tanto magis instat et ardet,

et quia nuda fui, sum visa paratior illi.

sic ego currebam, sic me ferus ille premebat,

ut fugere accipitrem penna trepidante columbae,

ut solet accipiter treprdas urgere columbas.

usquo sub Orchomenon Psophidaque Cyllenenque
Maenaliosque sinus gelidumque Erymanthon et Elin
currere sustinui. nec me velocior ille.

sed tolerare diu cursus ego viribus impar

 

