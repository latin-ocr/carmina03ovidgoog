363 eorrnnmsoms

quodque magis mirum est, sunt, qui non corpora tontum,

verum animos etiam valeant mutare, liquores.
cui non audita est obscenae Salmacis undae

320 Aethiopesque lacus? quos si quis faucibus hausit,
aut furit, aut patitur mirum gravitate soporem.
Clitorio quicumque sitim de fonte levavit,
vina fugit gaudetque meris abstemius undis:
seu vis est in aqua calido contraria vinc,

325 sivo, quod indigenae memorant, Amythaone natus,
Proetidas attomtas postquam per carmen et herbas ,
eripuit furiis, purgamina mentis in illas
misit aquas, odiumque meri permansit in undis.
huic fluit effectu dispar Lyncestius amnis,

, 330 quern quicumque parum moderato gutture traxit,
haud aliter titubat, quam si mera vma bibisset.
est lacus Arcadiae (Pheneon dixere priores)
ambiguis suspectus aquis, quas nocte timeto 3
nocte nocent potae: sine noxa luce bibuntur.

335 sic alias aliasque lacus et fiumina vires
concipiunt. tempusque fuit, quc navit in undis:
nunc sedet Ortygie. timuit concursibus Argo
undarum sparsas Symplegadas elisarum,
quae nunc immotae perstant ventisque resistunt.

343 nec quae sulphureis ardet fornacibus, Aetna
ignea semper erit: neque enim fuit ignea semper.
nam sive est animal tellus et vivit habetque
spiramenta locis flammam exalantia multis:
spirandi mutare vias, quotiensque movetur,

345 has finire potest, illas aperire cavernas3
sive leves imis venti cohibentur in antris,
saxaque cum saxis et habentem semina flammae
materiam iactant, ea concipit ictibus ignem:
antra relinquentur sedatis frigida ventis3 ’

35ο sive bitumineae rapiunt incendia vires,
luteave exiguis ardescunt sulphura furnis:
nempe ubi terra cibos alimentaque pinguia flammae
non dabit absumptis per longum viribus aevum,
naturaeque suum nutrimen deerit edaci,

355 non feret illa famem desertaque deseret ignis.
esse viros fama est in Hyperborea Pallene,
qui soleant levibus velari corpora plumis,
curn Tritoniacam novies subiere paludem.
haud equidem credo: sparsae quoque membra venenis

330 exercere artes Scythides memorantur easdem.

 

