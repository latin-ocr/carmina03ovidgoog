METAMORPHOSEON LIB. XI. rto-227. 185

dedecus auderet, cupiens efferre sub auras,

nec posset reticere tamen, secedit humumque 185
effodit et, domini quales aspexerit aures,

voce refert parva terraeque inmurmurat haustae,
indiciumque suae vocis tellure regesta

obruit, et scrobibus tacitus discedit opertis.

creber harundinibus tremulis ibi surgere lucus 100
coepit et, ut primum pleno maturuit anno,

prodidit agricolam. leni nam motus ab austro

obruta verba refert, dominique coarguit aures.

Ultus abit Tmolo liquidumque per a'e'ra vectus laomedon
angustum citra pontum Nepheleidos Helles “HWW·
Laomedonteis Latoius astitit arvis. 100
dextera Sigei, Rhoetei laeva profundi
ara Panomphaeo vetus est sacrata Tonanti.
inde novae primum moliri moenia Troiae
, Laomedonta videt, susceptaque magna labore 200
crescere difficili nec opes exposcere parvas:
cumque tridentigero tumidi genitore profundi
mortalem induitur formam, hrygiaeque tyranno
aedificant muros, pacti pro moenibus aurum.
stabat opus: pretium rex inficiatur, et addit,
perfidiae cumulum, falsis periuria verbis.

‘non impune feres,' rector maris inquit: et omnes
inclinavit aquas ad avarae litora Troiae,
inque freti formam terras convertit, opesque

abstulit agricolis et fluctibus obruit agros. 210
poena neque haec satis est: regis quoque filia monstro
poscitur aequoreo. quam dura ad saxa revinctam

vindicat Alcides, promissaque munera, dictos

poscit equos. tantique operis mercede negata,

is periura capit su cratae moenia Troiae. 215
nec pars militiae, elamon, sine honore recessit,
Hesioneque data potitur. nam coniuge Peleus

clarus erat diva: neque avi magis ille superbit

nomine, quam soceri: si quidem Iovis esse nepoti

contigit haud uni, coniunx dea conti 't uni. 220

Namque senex Thetidi Proteus, ‘dia’ dixerat ‘undae
concipe. mater eris iuvenis, qui fortibus actis [luca.
acta patris vincet maiorque vocabitur illo?
ergo, ne quicquam mundus Iove maius haberet,
quamvis haud tepidos sub pectore senserat ignes, 225
Iuppiter aequoreae Thetidis conubia fugit
in suaque Aeaciden succedere vota nepotem

 

