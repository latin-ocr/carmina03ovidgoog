METAMORPHOSEON LIB. XIV. 556-643. 249 ,

hunc iubet Aeneae quaecumque obnoxia morti ooo
abluere et tacito deferre sub aequora cursu.

corniger exequitur Veneris mandata, suisque,

quioquid in Aenea fuerat mortale, repurgat

et respergit aquis. pars optima restitit illr.
lustratum genetrix divino corpus odore

unxit et ambrosia cum dulci nectare mixta
contigit os fecitque deum. quem turba Quirini
nuncupat Indigetem temploque arisque recepit.

Inde sub Ascanii dicione binominis Alba Pomona et
resque Latina fuit. succedit Silvius illi: Ver tamnus.
quo satus antiquo tenuit repetita Latinus 611
nomina cum sceptro. clarus subit Alba Latinum.

Aepytus ex illo est. posthunc Capetusque Capysque,

sed Capys ante, fuit. regnum Tiberinus ab illis

oepit, et in Tusci demersus fluminis undis 615
nomina fecit aquae. dequo Remulusque feroxque

Acrota sunt geniti. Remulus maturior anuis

fulmineo periit, imitator fulminis, ictu.

fratre suo sceptrum moderatior Acrota forti

tradit Aventino. qui, quo regnarat, eodem 620
monte iacet positus tribuitque vocabula monti.

iamque Palatinae summam Proca gentis habebat.

rege sub hoc Pomone fuit, qua nulla Latinas

inter Hamadryadas coluit sollertius hortos,

nec fuit arborei studiosior altera fetus:

unde tenet nomen. non silvas illa nec amnes,

rus amat et ramos felicia poma ferentes.

nec iaculo gravis est, sed adunca dextera falce,

qua modo luxuriem premit et spatiantia passim

bracchia compescit, fisso modo cortice vrrgam 630
inserit et sucos alieno praestat alumno.

nec sentire sitim patitur bibulaeque recurvas

radicis fibras labentibus irrigat undis.

hic amor, hoc studium3 Veneris quoque nulla cupido est.
vim tamen agrestum metuens pomaria claudit 685
intus, et accessus prohibet refugitque viriles.

quid non et Satyri, saltatibus apta iuventus,

fecere et pinu praecincti cornua Panes

Silvanusque, suis semper iuvenilior annis,

quique deus fures vel falce vel inguine terret, 640
ut poterentur ea? sed enim superabat amando

hos quoque Vertumnusz neque eret felicior illia

o quotiens babitu duri messoris aristas

 

