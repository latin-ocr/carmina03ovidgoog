ununuoaruosuou uua 1. 298-385. 9

et quibus est undis audita, coercuit omnes.
iam mare litus habet3 pleuos capit alveus amnes3

flumina subsidunt, collesque exire videntum

surgit humus3 crescunt loca decrescentibus undis: 345
postque diem longam nudata cacumina silvae

ostendunt, limumque tenent in fronde relictum.

redditus orbis erat. quem postquam vidit inanem

et desolatas agere alta silentia terras,

Deucalion lacrimis ita Pyrrham adfatur obortis:

‘o soror, o coniunx, o femina sola su erstes‚
quam commune mihi genus et patruelis origo,
deinde torus iunxit, uunc ipsa pericula iunguutz
terrarum, quascumque vident occasus et ortus,

nos duo turba sumus: possedit cetera pontus.

haec quoque adhuc vitae non est fiducia nostrae

certa satis: terrent etiamnunc nubila mentem.

quis tibi, si sine me fatis erepta fuisses,

nunc animus, miseranda, foret? quo sola timorem
ferre modo posses? quo consolante doleres?

namque ego, crede mihi, si te quoque pontus haberet,
te sequerer, coniunx, et me quoque pontus haberet.

o utinam possem populos reparare paternis

artibus atque animas formatae infundere terrae!

nunc genus in uobis restat mortale duobus —

sic visum superis —- hominumque exempla manemus!

dixerat, et flebant. placuit caeleste precari
numen et auxilium per sacras uaerere sortes.
nulla mora est: adeunt pariter (bephisidas undas,
ut noudum liquidas, sic iam vada nota secantes.
inde ubi libatos inroravere liquores

vestibus et capiti, flectunt vestigia sanctae

ad delubra deae, quorum fastigia tu i

pallebant musco, stabantque sine ignibus arae.

ut templi tetigere gradus, procumbit uterque
pronus humi gelidoque pavens dedit oscula saxo.
atque ita ‘si precibus’ dixerunt ‘numina iustis
victa remollescuut‚ si flectitur ira deorum:

dic, Themi, qua generis damnum reparabile nostri
arte sit, et mersis fer opem, mitissima, rebus!
mota dea cst sortemque dedit: ‘discedite templo

et velate caput cinctasque resolvite vestes

ossaque post tergum magnae iactate parentis?
obstipuere diu; rumpitque silentia voce
Pyrrha prior iussisque deae parere recusat,

 

