METAMORPHOSEON LIB. VI. 634-721.

quattuor ille quidem iuvenes totidemque crearat
femineae sortis. sed erat par forma duarum,

c quibus Aeolides Oe halus te coniuge felix,
Procri, fuit: Boreae loreas Thracesque nocebant:
dilectaque diu caruit deus Orithyia,

dum rogat et precibus mavult quam viribus uti.
ast ubi landitiis agitur nihil, horridus ira,

quae solita est illi nimiumque domestica vento
‘et merito’ dixit: ‘quid enim mea tela reliqui,
saevitiam et vires iramque animosque minaces, ,
admovique preces, quarum me dedecet usus?
apta mihi vrs est: vi tristia nubila pello,

vi freta concutio nodosaque robora verto
induroque nives et terras grandine puls0.

idem ego cum fratres caelo sum nactus aperto
(nam mihi campus is est), tanto molimine luctor,
ut medius nostris concursibus insonet aether,
exiliantque cavis elisi nubibus ignes.

idem ego cum subii convexa foramina terrae,
supposuique ferox imis mea terga cavernis,
sollicito Manes totumque tremoribus orbem.

hac ope debueram thalamos petiisse3 socerque
non orandus erat mihi sed faciendus Erechtheus?
haec Boreas aut his non inferiora locutus
excussit pennas 3 quarum iactatibus omnis

adflata est tellus, latumque perhorruit aequor.
pulvereamque trahens per summa cacumina pallam
verrit humum, pavidamque metu caligine tectus
Orithyian amans fulvis amplectitur alis.

dum volat, arserunt agitati fortius ignes.

nec prius a'e'rii cursus suppressit habenas,

quam Ciconum tenuit populos et moenia raptor.
illic et gelidi coniunx Actaea tyranni

et genetrix facta est, partus enixa gemellos,
cetera qui matris, pennas genitoris haberent.

non tamen has una memorant cum corpore natast
barbaque dum rutilis aberat subnixa capillis,
implumes Calaisque puer Zetesque fuerunt.

mox pariter pennae ritu coepere volucrum
cingere utrumque latus, pariter flavescere malae.
ergo ubi concessit tempus puerile iuventae,
vellera cum Minyis nitido radiantia villo

per mare non notum prima petiere carina.

105

680

 

