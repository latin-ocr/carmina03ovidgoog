256 Ρ. OVIDII NASONIS

vixque pererratis, quae spectant litora, terris,
invenit Aesarei fatalia fluminis ora

to nec procul hinc tumulum, sub quo sacrata Crotonis
ossa tegebat humus3 iussaque ibi moenia terra
condidit et nomen tumulati traxit iu urbem?
talia constabat certa primordia fama
esse loci positaeque Italis in finibus urbis.

60 Vir fuit hic, ortu Samius. sed fugerat una {patum
et Samon et dominos, odioque tyrannidis exul
sponte erat. isque, licet caeli regione remotos,
mente deos adiit et, quae natura negabat
visibus humanis, oculis ea pectoris hausit.

aa cumque animo et vigili perspexerat omnia cura,
in madium discenda dabat, coetusque silentum
dictaque mirantum magni primordia mundi
et rerum causas et, quid natura, docebat:
quid deus, unde nives, quae fulminis esset origo,

70 Iuppiter an venti discussa nube tonarent,
qur quateret terras, qua sidera lege mearent,
et quodcumque latet. primusque animalia mensis
arguit imponi; primus quoque talibus ora
docta quidem solvit, sednon et credita, verbis:

75 ‘parcite, mortales, dapibus temerare nefandis
corpora! sunt fruges, sunt deducentia ramos
pondere poma suo, tumidaeque in vitibus uvae3
sunt herbae dulces, sunt quae mitescere flamma
mollirique queant. nec vobis lacteus umor

80 eripitur nec mella thymi redolentia florem.
prodiga divitias alimentaque mitia tellus
suggerit atque epulas sine caede et sanguine praebet.
carne ferae sedant ieiunia: nec tamen omnes.
quippe equus et pecudes armentaque gramine vivunt:

85 atquibus ingenium est inmansuetumque ferumque,
Armeniae tigres iracundique leones
cumque lupis ursi, dapibus cum sanguiue gaudent
heu quantum scelus est, in viscera viscera condi,
congestoque avidum pinguescere corpore corpus,

90 alteriusque animantem animantis vivere letol
scilicet in tantis opibus, quas optima matrum
terra creat, nil tenisi tristia mandere saevo
vulnera dente iuvat ritusque referre Cyclopum?
nec, nisi perdideris alium, placare voracis

95 et male morati poteris ieiunia ventris?
at vetus illa aetas, cui fecimus aurea nomen,

 

