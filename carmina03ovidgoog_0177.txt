122 P. OVIDII NASONIS

vertice de summo semper florentis Hymetti
lutea mane videt pulsis Aurora tenebris
invitumque rapit. liceat mihi vera referre
705 pace deae. quod sit roseo spectabilis ore,
quod teneat lucis, teneat confinia noctis,
nectareis quod alatur aquis — ego Procrin amabam:
pectore Procris erat, Procris mihi semper in ore.
sacra tori coitusque novos thalamosque recentes
710 primaque deserti referebam foedera lecti.
mota dea est et “siste tuas, ingrate, querelas:
Procrin habel’' dixit, “quod ει mea provida mens est,
non habuisse voles,’' meque illi irata remisit.
dum redeo mecumque deae memorata retracto,
Ἴ 715 esse metus eoepit, ne iura iugalia coniunx
non bene servasset. facies aetasque iubebat
credere adulterium: prohibebant credere mores.
sed tamen afueram; sed et haec erat, unde redibam,
criminis exemplum3 sed cuncta timemus amantes.
770 quaerere quod doleam statue, donisque pudicam
sollicitare fidem. favet huic Aurora timori
immutetque meam (videor sensisse) figuram.
Palladias ineo non cognoscendus Athenas,
ingrediorque domum. culpa domus ipsa carebat
775 castaque signa dabat dominoque erat anxia rapto.
vix aditu per mille dolos ad Erechthida facto
ut vidi, obstipui meditataque paene reliqui
temptamenta fide. male me, quin vera faterer,
continui3 male, quin, ut oportuit, oscula ferrem.
730 tristis erat (sed nulla tamen formosior illa
esse potest tristi) desiderioque dolebat
coniugis abrepti. tu collige, qualis in illa,
Phooe, decor fuerit, quam sic dolor ipse decebat.
quid referam, quotiens temptamina nostra pudici
735 reppulerint moresl‘quotieus “ego'' dixerit “uni
servor3 ubicumque est, uni mea gaudia servo”?
cui non ista fide satis experientia sano ⁵
magna foret? non sum contentus, etin mea pugno
vulnera, dum census dare me pro nocte paciscor:
740 muneraque augendo tandem dubitare coe‘gi.
exclamo: “nune ultor adestl male fictus adulter
verus eram coniunx. mc, perfida, teste teneris.’'
illa nihil. tacito tantummodo victa pudore
insidiosa malo cum coniuge limina fugit:
745 offensaque mei genus omne perosa virorum

 

