METAMORPHOSEON ΜΒ. IL soc-393. 27

tertia, cum crinem manibus laniare pararet, 350
avellit frondes. haec stipite crura teneri,
illa dolet fieri longos sua bracchia ramos.
dumque ea mirantur, complectitur inguina cortex,
perque gradus uterum pectusque umerosque manusque
ambit, et extabant tantum ora vocantia matrem. 35⁵
quid faciat mater, nisi, quo trahat impetus illam,
huc eat atque illuc et, dum licet, oscula iungat?
non satis est3 truncis avellere corpora temptat
et teneros manibus ramos abrumpit. atinde
sanguineae manant, tamquam de vulnere, guttae. 360
‘parce , precor, mater’, quaecumque est saucia, clamat,
‘parce, precorl nostrum laceratur in arbore corpus.
iamque vale' —cortex in verba novissima venit.
inde fluunt lacrimae, stillataque sole rigescunt
dc ramis electra novis, quse lucidus amnis 365
excipit et nuribus mittit gestanda Latinis.
Adfuit huic monstro proles Stheneleia Cycnus, Cycnus.
qui tibi materno quamvis a sanguine iunctus,
mente tamen, Phaethon, propior fuit. ille relicto
(nam Ligurum populos et magnas rexerat urbes) tto
imperio ripas virides amnemque querelis
Eridanum implerat silvamque sororibus auctam:
cum vox est tenuata viro, canaeque capillos
dissimulant plumae, collumque a pectore longe
porrigitur, digitosque ligat iunctura rubentes
penna latus velat, tenet os sine acumine rostrum.
fit nova Cycnus avis3 nec se caeloque Iovique
credit, ut iniuste missi memor ignis ab illo:
stagna petit patulosque lacus3 ignemque perosus,
quae colat, elegit contraria fiumina flammis.
Squalidus interea genitor Phaethontis et expers
ipse sui decoris, qualis oum deficit orbem
esse solet, lucemque odit seque ipse diemque,
datque animum in luctus et luctibus adicit iram
officiumque negat mundo. ‘satis' inquit ‘ab aevi
sors mea principiis fuit inrequieta, pigetque
actorum stne fine mihi, sine honore laborum.
quilibet alter agat portantes lumina currus!
si nemo est, omnesque dei non posse fatentur,
ipse agat, ut saltem, dum nostras temptat habenas,
orbatura patres aliquando fulmina ponat.
tum sciet, ignipedum vires expertus equorum,
non meruisse necem, qui non bene rexerit illos?

 

