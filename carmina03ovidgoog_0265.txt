210 Ρ. OVIDII NASONIS

plaga facit gemitus in corpore marmoris icti,
fractaque dissiluit percusso lammina callo.
ut satis illaesos miranti praebuit artus,

485 “nunc age,'' ait Caeneus “nostro tua corpora ferro ²
temptemusl’' capuloque tenus demisit in armos
ensem fatiferum caecumque in viscera movit
versavitque manu vulnusque in vulnere fecit.
ecce ruunt vasto rabidi clamore bimembres

490 telaque in hunc omnes unum mittuntque feruntque.
tela retusa cadunt3 manet imperfossus ab omni
inquecruentatus Caeneus Elateius ictu.
fecerat attonitos nova res. “heu dedecus ingens
Monychus exclamat, “populus superamur ab uno,

495 vixque viro. quamquam ille vir cst: nos segnibus actis,
quod fuit ille, sumus. quid membra immania prosunt?
quid geminae vires, et quod fortissima rerum
in nobis duplex natura animalia iunxit?
nec nos matre dea nec nos Ixione natos

500 esse rc0r3 qui tantus erat, Iunonis ut altae
spem caperet: nos semimari superamur ab hoste.
saxa trabesque super totosque involvite montes,
vivacemque animam missis elidite silvisl
silva premat fauces, et erit pro vulnere pondus.’'

505 dixit. et insani deiectam viribus austri
forte trabem nactus, validum coniecit in hostem:
exemplumque fuit. parvoque in tempore nudus
arboris Othrys erat, nec habebat Pehon umbras.
obrutus immani cumulo sub pondere Caeneus

510 aestuat arboreo congestaque robora duris
fert umeris. sed enim postquam super ora caputque
crevit onus, neque habet, quas ducat, spiritus auras,
deficit interdum: modo 'se superantia frustra
tollere conatur iactasque evolvere silvas ;

515 interdumque movet: veluti, quam cernimus, ecce,
ardua si terrae quatiatur motibus Ide.
exitus in dubio est. alii sub inania corpus
Tartara detrusum silvarum mole ferebant:
abnuit Ampycides medioque ex aggere fulvis

520 vidit avem pennis liquidas exire sub auras,
quae mihi tunc primum, tunc est conspecta supremum.
hanc ubi lustrantem leni sua castra volatu
Mopsus et ingenti circum clangore sonantem
aspexit pariterque animo est oculisque secutus,

525 “ο salve‚’' dixit “Lapithaeae gloria gentis,

ι’)

 

 

 

