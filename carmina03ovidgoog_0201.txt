146 Ρ. OVIDII NASONIS

“accipe me generum‚” dixi “Parthaone nate:”
dixit et Alcides. alii cessere duobus.
ille Iovem socerum dare se, famamque laborum,
15 et superata suae referebat iussa novercae.
contra ego “turpe deum mortali cedere'’ dixi
(nondum erat ille deus): “regem me cernis aquarum
cursibus obliquis inter tua regna fluentum.
nec gener externis hospes tibi missus ab oris,
20 sed popularis ero et rerum pars una tuarum.
tantum nc noceat, quod me nec regia Iuno
odit, et omnis abest iussorum poena laborum.
nam, quo te iactas, Alcmena nate, creatum,
Iuppiter, aut falsus pater est aut crimine verus.
25 matris adulterio patrem petis. elige, fictum
Α esse Iovem malis, an te per dedecus ortum.’'
talia dicentem iamdudum lumine torvo
spectat et accensae non fortiter imperat irae,
verbaque tot reddit: “melior mihi dextera lingua.
30 dummodo pugnando superem, tu vince loquendc’'
congrediturque ferox. puduit modo magna locutum
cedere: reieci viridem de corpore vestem
bracchiaque opposui tenuique a pectore varas
in statione manus, et pugnae membra paravi.
35 ille cavis hausto spargit me pulvere palmis,
inque vicem fulvae tactu flavescit harenae.
et modo cervicem, modo crura micantia captat,
aut captare putes, omnique aparte lacessit.
me mea defendit gravitas, frustraque petebat:
4ο haud secus ac moles, quam magno murmure fluctus
oppugnant: manet illa suoque est pondere tuta.
digredimur paulum rursusque ad bella coimus,
inque gradu stetimus, certi non cedere ; eratque
cum pede pes iunctus, totoque ego pectore pronus
45 et digitos digitis et frontem fronte premebam.
non aliter vidi fortes concurrere tauros,
cum pretium pugnae toto nitidissima saltu
expetitur coniunx. spectant armenta paventque,
nescia, quem maneat tanti victoria regni.
5ο ter sine profectu voluit nitentia contra
reicere Alcides a se mea pectora: quarto
excutit amplexus adductaque bracchia solvit:
impulsumque manu — certum est mihi vera fateri ·-·
protinus avertit, tergoque onerosus inhaesit.
55 si qua fides (neque enim ficta mihi gloria vocc

 

