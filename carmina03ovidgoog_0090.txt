METAMORPHOSEON LIB. II. etc—65⁷. 33

odit avem, per quam crimen causamque dolendi

scire coactus erat, necnon arcumque manumque 615

odit cumque manu temeraria tela, sagittas:

collapsamque fovet seraque ope vincere fata

nititur et medicas exercet inaniter artes.

quae postquam frustra temptata, rogumque parari

vidit et arsuros supremis ignibus artus,

tum vero gemitus (neque enim caelestia tingui

ora licet lacrimis) alto de corde petitos

edidit: haud aliter, quam cum spectante iuvenca

lactentis vituli dextra libratus ab aure

tempora discussit claro cava malleus ictu.

ut tamen ingratos in pectora fudit odores

11 dedit amplexus iniustaque iusta peregit,

non tulit in cineres labi sua Phoebus eosdem

semina, sed natum flammis uteroque parentis

eripuit geminique tulit Chironis in antrum, 630

sperantemque sihi non falsae praemia linguae

inter aves albas vetuit consistere corvum.
Semifer interea divinae stirpis alumno Ocyrtoe.

laetus erat mixtoque oneri gaudebat honore.

ecee venit rutilis umeros protecta capillis 635

filia Centauri, quam quondam nympha Chariclo

fluminis in rapidi ripis enixa vocavit

Ocyrhoe'n. non haec artes contenta paternas

edidicisse fuit: fatorum arcana canebat.

ergo ubi vaticinos concepit mente furores

incaluitque deo, quem clausum pectore habebat,

aspicit infantem ‘toto'que ‘salutifer orbi

cresce puer’, dixit, ‘tibi se mortalia saepe

corpora debebunt. animas tibi reddere ademptas

fas erit. idque semel dis indignantibus ausus,

posse dare hoc iterum flamma prohibebere avita,

eque deo corpus fies exangue, deusque,

qui modo corpus eras, et is tua fata novabis.

tu quoque, care pater, nunc immortalis et aevis

omnibus ut maneas, nascendi lege creatus

posse mori cupies tum, cum cruciabere dirae

sanguine serpentis per saucia membra recepto:

teque ex aeterno patientem numina mortis

efficient, triplicesque deae tua fila resolvent?

restabat fatis aliquid. suspirat ab imis

pectoribus, lacrimaeque genis labuntur obortae,

atque ita ‘praevertunt’ inquit ‘me fata, vetorque
onccmu 3

 

