52 r. ovrnnuasorus

570 at quacumque trabes obstructaque saxa tenebant,
spumeus et fervens et ab obice saevior ibat.
ecce cruentati redeunt et, Bacchus ubi esset,
quaerenti domino Bacchum vidisse negarunt3
‘hunc' dixere ‘tamen comitem famulumque sacrorum

575 cepimus' et tradunt manibus post terga ligatis
sacra dei quendam Tyrrhena gente secutum.

Aspicit hunc Pentheus oculm, quos ira tremendos
fecerat3 et quamquam poenae vix tempora differt, ·
‘o periture tuaque aliis documenta dature

580 morte‚' ait ‘ede tuum nomen nomenque parentum
et patriam, morisque novi cur sacra frequentes!
ille metu vacuus ‘nomen mihi’ dixit ‘Acoetes (Bacchus et
patria Maeonia est; humili de plebe parentes. nautae.)

Ἰ non mihi, quae duri colerent, pater arva, iuvenci,
585 lanigerosve greges, non ulla armenta reliquit.
pauper etipse fuit, linoque solebat et hamis
decipere 05 calamo salientes ducere pisces.
ars illi sua census erat. cum traderet artem,
“accipe quas habeo, studii successor et heres,''

500 dixit “opesl’' moriensque mihi nihil ille reliquit
praeter aquas: unum hoc possum appellare paternum.
mox ego , ne scopulis haererem semper in isdem,
addidici regimen dextra moderante carinae
flectere, et Oleniae sidus pluviale capellae

505 Taygetenque Hyadesque oculis Arctonque notavi
ventorumque domos et portus puppibus aptos.
forte petens Delum Chiae telluris ad oras
applicor, et dextris adducor litora remis,
doque leves saltus udaeque immittor harenae.

600 nox ubi consumpta est (Aurora rubescere primo
coeperat)‚exurgo laticesque inferre recentes Ι
admoneo monstroque uam, quae ducat ad undas.
ipse quid aura mihi tumulo promittat ab alto
prospicio comitesque voco repetoque carinam.

605 “adsumus en!'' inquit sociorum primus Opheltes,
utque putat praedam deserto nactus in agre,
virginea puerum ducit per litora forma.
ille mero somnoque gravis titubare videtur
vixque sequi. specto cultum faciemque gradumquet

610 nil ibi, quod credi posset mortale, videbam.
et sensi, et dixi sociis “quod numen in isto
corpore sit, dubito: sed corpore numen in isto est.
quisquis es, o faveas nostrisque laboribus adsis:

 

