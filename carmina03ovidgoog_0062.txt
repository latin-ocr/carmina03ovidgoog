METAMORPHOSEON LIB.1. las-209.

ingentes animo et dignas Iove concipit iras
conciliumque vocat. tenuit mora nulla vocatos.
est via sublimis, caelo manifesta sereno:

lactea nomen habet, candore notabilis ipso.

hac iter est superis ad magni tecta Tonantis
regalemque domum. dextra laevaque deorum
atria nobilium valvis celebrantur apertis ;

plebs habitat diversa locis3 a fronte potentes
caelicolae clarique suos posuere Penates.

hic locus est, quem, si verbis audacia detur,
haud timeam magni dixisse Palatia caeli.

ergo ubi marmoreo superi sedere recessu,

celsior ipse loco sceptroque innixus eburno
terrificam capitis concussit terque quaterque
caesariem, oum qua terram, mare, sidera movit.
talibus inde modis ora indignantia solvit:

‘non ego pro mundi regno magis anxius illa
tempestate fui, qua centum quisque parabat
inicere anguipedum captivo bracchia'oaelo.

nam quamquam ferus hostis erat, tamen illud ab uno
corpore et ex una pendebat origine bellum.

nunc mihi, qua totum Nereus circumsonat orbem,
perdendum est mortale genus. per flumina iuro
infera sub terra Stygio labentia luco:

cuncta prius temptata. sed immedicabile vulnus
cnse recidendum est, ne pars sincera trahatur.
sunt mihi semidei, sunt rustica numina Nymphae
Faunique Satyrique et monticolae Silvani:

quos quoniam caeli nondum dignamur honore,
quas dedimus, certe terras habitare sinamus.

an satis, o superi, tutos fore creditis illos,

cum mihi, qui fulmen, qui vos habeoque regoque,
struxerit insidias notus feritate Lycaon?’
confremuere omnes studiisque ardentibus ausum
talia deposcunt. sic, oum manus impia saevit
sanguine Caesareo Romanum extinguere nomen,
attonitum tanto subitae terrore ruinae

humanum genus est totusque perhorruit orbis.
nec tibi grata minus pietas, Auguste, tuorum est,
quam fuit illa Iovi. qui postquam voce manuque
murmura compressit, tenuere silentia cuncti.
substitit ut clamor, pressus gravitate regentis,

u piter hoo iterum sermone silentia rupit:

‘itii quidem poenam - curam hano dimrttite - solvit.

5

 

