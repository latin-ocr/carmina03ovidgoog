METAMORPHOSEON LIB. XII. 42-129. 201

‘nate dea (nam te fama praenovimus)'‚ inquit

ille ‘quid anobis vulnus miraris abesse?’ -

mirabatur enim — ‘non haec, quam cernis, equinis

fulva iubis cassis, neque onus cava parma sinistrae

auxilio mihi sunt3 decor est quaesitus ab istis. 90
Mars quoque ob hoo capere arma solet. removebitur huius
tegminis officium: tamen indestrictus abibo.

est aliquid, non esse saturn Nereide, sed qui

Nereaque et natas et totum temperet aequor.’

dixit, et haesurum clipei curvamine telum 95
misit in Aeaciden, quod et aes et proxima rupit

terga novena boum, decimo tamen orbe moratum est.
excutit hoc heros rursusque trementia forti

tela manu torsit: rursus sine vulnere corpus

sincerumque fuit. nec tertia cuspis apertum 100
et se praebentem valuit destringere Cycnum.

haud secus exarsit, quam circo taurus aperto,

cum sua terribili petit irritamina comu,

poeniceas vestes, elusaque vulnera sentit.

num tamen exciderit ferrum, considerat, hastae:

haerebat ligno· ‘manus est mea, debilis ergo,

quasque’ ait ‘ante habuit vires, effudit in uno?

nam certe valuit, vel cum Lyrnesia primus

moenia deieci, vel cum Tenedonque suoque

Eetioneas implevi sanguine Thebas,

vel cum purpureus populari caede Caicus

fluxit, opusque meae bis sensit Telephus hastae.

hio quoque tot caesis, quorum perlitus acervos

et feci et videa, valuit mea dextra valetque!

dixit et, ante actis veluti male crederet, hastam

misit in adversum Lycia de plebe Menoeten

loricamque simul subiectaque pectora rupit.

quo plangente gravem moribundo vertice terram,

extrahit illud idem calido de vulnere telum

atque ait: ‘haec manus est, haec, qua modo vicimus, hasta. 120
utar in hoc isdem: sitin hoc, precor, exitus idem?

sic fatur Cycnumque petit, nec fraxinus errat,

inque umero sonuit uon evitata sinistro:

inde velut muro solidaque a caute repulsa est.

qua tamen ictus erat, signatum sanguine Cycnum 125
viderat et frustra fuerat gavisus Achilles:

vulnus erat nullum. sanguis fuit ille Menoetae.

tum vero praeceps curru fremebundus ab alto

desilit, et nitido securum comminus hostem

 

