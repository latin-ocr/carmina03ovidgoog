METAMORPHOSEON LIB. VI. 193-280. 95

ille ut erat pronus per crura admissa iubasque
volvitur et calido tellurem sanguine foedat.
Phaedimus infelix et aviti nominis heres
Tantalus, ut solito finem imposuere labori,
transierant ad opus nitidae iuvenale palaestraez
et iam contulerant arto luctantia nexu

pectora pectoribus, cum tento concita nervo,
sicut erant iuncti, traiecit utrumque sagitta.
ingemuere simul, simul incurvata dolore
membra solo posuere, simul suprema iacentes
lumina versarunt, animam simul exalarunt..
aspicit Alphenor, laniataque pectora plangens
advolat, ut gelidos complexibus allevet artus,
inque pio cadit officio. nam Delius illi

intima fatifero rupit praecordia ferro.

quod simul eductum est, pars est ulmonis in hamis
eruta, cumque anima cruor est e usus in auras.
at non intonsum simplex Damasichthona vulnus
aflicit ictus erat, qua crus esse incipit, et qua
mollia nervosus facit internodia poples.

dumque manu temptat trahere exitiabile telum,
altera per iugulum pennis tenus acta sagitta est.
expulit hanc sanguis, seque eiaculatus in altum
emicat et longe terebrata prosilit aura.

ultimus Ilioneus non profectura precando
bracchia sustulerat, ‘di'que ‘0 communiter omnes,’
dixerat, ignarus non omnes esse rogandos,
‘parcitel' motus erat, curn iam revocabile telum
non fuit, Arcitenens. minimo tamen occidit ille
vulnere, non alte percusso corde sagitta.

Fama mali populique dolor lacrimaeque suorum
tam subitae matrem certam fecere ruinae
mirantem potuisse, irascentemque, quod ausi
hoc essent superi, quod tantum iuris haberent·
nam pater Amphion ferro per pectus adacto
finierat moriens pariter cum luce dolorem.
heu quantum haec Niobe Niobe distabat ab illa,
quae modo Latois populum summoverat aris
et mediam tulerat gressus resupina per urbem,
invidiosa suis, at nunc miseranda vel hostil
corporibus gelidis incumbit et ordine nullo
oscula dispensat natos suprema per omnes.
aquibus ad caelum liventia bracchia tollens
‘pascere crudelis, nostro, Latona, dolore,

 

