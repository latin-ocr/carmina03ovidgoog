180 Ρ. OVIDII NASONIS

effu e, ne virtus tua sit damnosa duobus.’'
flia quidem monuit iunctisque per ae'ra cycnis Adana.

carpit iter. sed stat monitis contraria virtus.
710 forte suem latebris vestigia certa secut'

excivere canes, silvisque exire parantem

fixerat obliquo iuvenis Cinyreius ictu.

protinus excussit pando venabula rostro

sanguine tincta suo, trepidumque et tuta petentem
715 trux aper insequitur, totosque subin ine dentes

abdidit et fulva moribundum stravit arena.

vecta levi curru medias Cytherea per auras

Cypron olorinis nondum pervenerat alis:
agnovit longe gemitum morientis, et albas

720 flexit aves illuc. utque aethere vidit ab alto
exanimem inque suo iactantem sanguine corpus,

’ desiluit pariterque sinum pariterque capillos
rupit, et indignis percussit pectora palmis.
questaque cum fatis “at non tamen omnia vestri

725 iuris erunt’' dixit: “luctus monimenta manebunt
semper, Adoni, mei3 repetitaque mortis imago
annua plangoris peraget simulamina nostri.
at cruor in florem mutabitur. an tibi quondam
femineos artus in olentes vertere menthae,

730 Persephone, licuit: nobis Cinyreius heros
invidiae mutatus erit?” sic fata cruorem
nectare odorato sparsit, qui tactus abillo
intumuit sic, ut pluvio perlucida caelo
surgere bulla solet. nec plena longior hora

735 facta mora est, cum fios de sanguine concolor ortus,
qualem, quae lento celant sub cortice granum,
punica ferre solent. brevis esttamen usus in illo:
namque male haerentem et nimia levitate caducum
excutiunt idem, qui praestant nomina, venti?

LIBER UNDECIMUS.

Carmine dum tali silvas animosque ferarum equa
Threicius vates et saxa sequentia ducit,
ecce nurus Ciconum, tectae lymphata ferinis
pectora velleribus, tumuli de vertice cernunt
5 Orphea percussis sociantem carmina nervis.
e quibus una, leves iactato crine per auras
‘en‚' ait ‘en hic est nostri contemptorl‘ ct hastam

 

