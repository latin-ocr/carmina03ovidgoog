uurnuouruosuou ms. vu. aerata. 113

idque petunt; pretiumque iubent sine fine pacisci.

illa brevi spatio silet et dubitare videtur

suspenditque animos ficta gravitate rogantum.

mox ubi pollicita est, ‘quo sit fiducia maior

muueris huius‚' ait ‘qui vestras maximus aevo est

dux gregis inter oves, agnus medicamine fiet!

protinus innumeris effetus laniger annis

attrahitur flexo circum cava tempora comu:

cuius ut Haemonio marcentia guttura cultro

fodit et exiguo maculavit sanguine ferrum,

membra simul pecudis validosque venefica sucos

mergit in aere cavo. minuunt en corporis artus,

cornuaque exurunt nec non cum cornibus annos,

et tener auditur medio balatus a‘e'no:

nec mora, balatum mirantibus exilit agnus

lascivitque fuga lactantiaque ubera quaerit.

. obstipuere satae Pelia3 promissaque postquam

exhibuere fidem, tum vero impensius instant.

ter iuga Phoebus equis in Hibero flumine mersis

dempserat, et quarta radiantia nocte micabant

sidera, cum rapido fallax Aeetias igni

imponit purum laticem et sine viribus herbas.

iamque neci similis resoluto corpore regem

et cum rege suo custodes somnus habebat,

quem dederant cantus magicaeque potentia linguae.

intrarant iussae cum Colchide limina natae

ambierantque torum. ‘quid nunc dubitatis inertes?

stringite' ait ‘gladios veteremque haurite cruorem,

ut repleam vacuas iuvenali sanguine venas!

in manibus vestris vita est aetasque parentis.

si ietas ulla est, nec spes agitatis inausa,

oldbium praestate patri telisque senectam

exigite et saniem coniecto emittite ferro!

his, ut quaeque pia est, hortatibus impia prima est,

et ne sit scelerata, facit scelus. haud tamen ictus

ulla suos spectare potest, oculosque reflectunt

caecaque dant saevis aversae vulnera dextris.

ille, cruore fluens, cubito tamen allevat artus

semilacerque toro temptat consurgere, et inter

tot medius gladios pallentia bracchia tendens

‘quid facitis, gnatae? quid vos in fata parentis

armat? ait. cecidere illis animique manusque.

plura locuturo curn verbis guttura Colchis

abstulit, et calidis laniatum mersit in undis.
arctata. 8

 

