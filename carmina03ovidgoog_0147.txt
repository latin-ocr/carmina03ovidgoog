90 P. OVIDII NASONIS

nec factas solum vestes spectare iuvabat3
tum quoque, cum fierent: tantus decor adfuit arti.
sive rudem primos lanam glomerabat in orbes,

20 seu digitis subigebat opus repetitaque longo
vellera mollibat nebulas aequantia tractu,
sive levi teretem versabat pollice fusum,
seu pingebat acu: scires a Pallade doctam.
quod tamen ipsa negat, tantaque offensa magistra

25 ‘certet' ait ‘mecum nihil est, quod victa recusem!
Pallas snum simulat falsosque in tempora canos
addit et infirmos, baculo quos sustinet, artus.
tum sic orsa loqui: ‘non omnia grandior aetas,
quae fugiamus, habet: seris vemt usus ab annis.

³0 consilium ne sperne meum. tibi fama petatur

> inter mortales faciendae maxima lanae:
cede deae veniamque tuis, temeraria, dictis
supplice voce roga. veniam dabit illa roganti!
aspicit hanc torvis, inceptaque fila relinquit,

85 vixque manum retinens, confessaque vultibus iram
talibus obscuram resecuta est Pallada dictis:
‘mentis inops longaque venis confecta senecta.
et nimium vixisse diu nocet. audiat istas,
si qua tibi nurus est, si qua est tibi filia, voces.

40 consilii satis estin me mihi. neve monendo
profecisse putes: eadem est sententia nobis.
cur non ipsa venit? cur haec certamina vitat?
tum dea ‘venitl’ ait formamque removit anilem
Palladaque exhibuit. venerantur numina nymphae

45 Mygdonidesque nurus: sola estnon territa virgo.
sed tamen erubuit, subitusque invita notavit
ora rubor rursusque evanuit: ut solet a'e‘r
purpureus lieri, cumprimum aurora movetur,
et breve post tempus candescere solis ab ortu.

oo perstat in incepto, stolidaeque cupidine palmae
in sua fata ruit. neque enirn love nata recusat

nec monet ulterius nec iam certamina differt.
haud mora, constituunt diversis partibus ambae

2

et gracili geminas intendunt stamine telas.
55 tela iugo vincta est, stamen secernit harundo,
inseritur medium radiis subtemen acutis,

quod digiti expediunt, atque inter stamina ductum
percusso paviunt insecti pectine dentes.
utraque festinat, cinctaeque ad pectora vestes

to bracchia docta movent, studio fallente laborem.

 

