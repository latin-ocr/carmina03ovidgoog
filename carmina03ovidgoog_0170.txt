Marauonrnosnou nra. v11. sao-43⁷. 115

sed postquam Colchis arsit nova nupta venenis,
flagrantemque domum regis mare vidit utrumque, 395
sanguine natorum perfunditur impius ensis,
ultaque se male mater Iasonis effugit arma3
hinc Titaniacis ablata draconibus intrat
Palladias arces. quae te, iustissima Phene,
teque, senex Peripha, pariter videre volantes, 400
innixamque novis neptem Polypemonis alis.
exeipit hanc Aegeus, facto damnandus in uno.
nec satis hospitium est: thalami quoque foedere iungit.
Iamque aderat Theseus, proles ignara parenti, Theseus.
et virtute sua bimarem pacaverat Isthmon. 405
huius in exitium miscet Medea, quod olim
attulerat secum Scythicis aconiton ab oris.
illud Echidneae memorant e dentibus ortum
esse canis. specus est tenebroso caecus hiatu
et via declivis, per quam Tirynthius heros
restantem contraque diem radiosque micantes
obliquantem oculos nexis adamante eatenis
Cerberon abstraxit ; rabida qui concitus ira
implevit pariter ternis latratibus auras
et sparsit virides spumis albentibus agros.
has concresse putant, nactasque alimenta feracis
fecundique soli vires cepisse nocendi.
quae quia nascuntur dura vivacia caute,
agrestes aconita vocant. ea coniugis astu
ipse parens Aegeus nato porrexit, ut hosti.
sumpserat ignara Theseus data pocula dextra,
cum pater in capulo gladii cognovit eburno
signa sui generis facinusque excussit ab ore.
effugit illa necem, nebulis per carmina motis.
At genitor, quamquam laetatur sospite nato,
attonitus tamen est ingens discrimine parvo
committi potuisse nefas. fovet ignibus aras
muneribusque deos implet, feriuntque secures
oolla torosa boum vinctorum cornua vittis.
nullus Erechthidis fertur¹ celebratior illo
illuxisse dies. agitant convivia patres
et medium vulgus; nec non et camnine vino
ingenium faciente canunt. ‘te, maxime Theseu,
mirata est Marathon Cretaei sanguine tauri:
quodque suis securus arat Cromyona colonus,
munus opusque tuum est. tellus Epidauria per te
clavigeram vidit Volcani occumbere prolem,

a

 

