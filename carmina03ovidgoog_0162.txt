rmrnuoaruosnou nra. vn. 1—85. 107

si facere hoc aliamve potest praeponere nobis,
occidat in tus. sednon is vultus in illo,
non ea no ilitas animo est, ea ratia formae,
ut timeam fraudem meritique oblivia nostri. 45
et dabit ante fidem, cogamque in foedera testes
esse deos. quid tuta times? accingere, et omnem
pelle moraml tibi se semper debebit Iason,
te face sollemni iunget sibi, perque Pelasgas
servatrix urbes matrum celebrabere turba. —- 50
ergo eoo germanam fratremque patremque deosque
et natale solum ventis ablata relinquam?
nempe pater saevus, nempe est mea barbara tellus,
frater adhuc infans. stant mecum vota sororis:
maximus intra me deus est. non magna relinquam, 55
magna sequar: titulum servatae pubis Achivae
notitiamque loci melioris et oppida, quorum
hic quoque fama viget, cultusque artesque locorum3
quemque ego cum rebus, quas totus possidet orbis,
Aesoniden mutasse velim. quo coniuge felix eo
et dis cara ferar et vertice sidera tangam.
quid quod nescio qui mediis concurrere in undis
dicuntur montes, ratibusque inimica Charybdis
nunc sorbere fretum nunc reddere, cinctaque saevis
Scylla rapax canibus Siculo latrare profundo? 65
nempe tenens quod amo, gremioque in Iasonis haerens
per freta longa ferar. nihrl illum amplexa verebor3
aut, si quid metuam, metuam de coniuge solo.
coniugiumue putas speciosaque nomina culpae
imponis, Medea, tuae? quin aspice, quantum 70
‚ aggrediare nefas et, dum licet, effuge crimen?
dixit. et ante oculos rectum pietasque pudorque
constiterant, et victa dabat iam terga Cupido.

Ibat ad antiquas Hecates Perse'r'dos aras,
quas nemus umbrosum secretaque silva tegebat. 75
et iam fortis erat, pulsusque resederat ardor:
cum videt Aesoniden, extinctaque flamma reluxit.
erubuere genae, totoque recanduit ore,
utque solet ventis alimenta assumere, quaeque
parva sub inducta latuit scintilla favilla, 80
crescere et in veteres agitata resurgere vires,
sic iamlentusamor‚ iam quem languere putares,
ut vidit iuvenem, specie praesentis inarsit.
et casu solito formosior Aesone natus
illa luce fuit. posses ignoscere amanti.

 

