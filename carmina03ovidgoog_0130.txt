METAMORPHOSEON LIB. IV. tta-799. 73

protinus Andromedan et tanti praemia facti
mdotata rapit. taedas Hymenaeus Amorque
praecutiunt, largis satiantur odoribus ignes,
sertaque dependent tectis et ubique lyraeque
tibiaque et cantus, animi felicia laeti
argumenta, sonant. reseratis aurea valvis
atria tota patent, pulchroque instructa paratu
Cepheni proceres ineunt convivia regis.
postquam epulis functi generosi munere Bacchi
diffudere animos, cultusque genusque locorum 765
quaerit Lyncides moresque animumque virorum.
quae simul edocuit, muno, o fortissime,’ dixit
‘fare precor,' Cepheus ‘quanta virtute quibusque
artibus abstuleris crinita draconibus ora.’
narrat Agenorides, gelido sub Atlante iacentem (Medusa.)
esse locum solidae tutum munimine molis, ⁷71 ·
cuius in introitu geminas habitasse sorores
Phorcidas, unius partitas luminis usum:
id se sollerti firrtim, dum traditur, astu
supposita cepisse manu, perque abdita longe
deviaque et silvis horrentia saxa fragosis
Gorgoneas tetigisse domos, passimque per agros
perque vias vidisse hominum simulacra ferarumque
m silicem ex ipsis visa conversa Medusa:
se tamen horrendae clipei, quem laeva gerebat,
aere repercussam formam aspexisse Medusae: .
dumque gravis somnus colubrasque ipsamque tenebat,
eripuisse caput oollo; pennisque fugacem
Pegason et fratrem matris de sanguine natos
addidit et longi non falsa pericula cursus:
quae freta, quas terras sub se vidisset ab alto,
et quae iactatis tetigisset sidera pennis.
ante expectatum tacuit tamen. excipit unus
ex numero procerum, quaerens, cur sola sororum
gesserit alternis immixtos crinibus angues.

Hospes ait ‘quoniam scitaris digna relatu,
accipe quaesiti oausam. clarissima forma
multorumque fuit spes invidiosa procorum
illa; nec in tota conspectior ulla capillis
ars fuit. inveni, qui se vidisse referret.

c pelagi rector templo vitiasse Minervae
dicitnr. aversa est et castos aegide vultus
nata Iovis texit. neve hoe impune fuisset,
Gorgoneum crinem turpes mutavit in hydros?

 

