METAMORPHOSEON LIB. XIII. 383-470. 223

inferias inopes, crinem lacrimasque reliquit.

Est, ubi Troia fuit, Phrygiae contraria tellus
Bistoniis habitata viris. Polymestoris illio
regia dives erat, cui te commisit alendum
clam, Polydoro , pater, Phrygiisque removit ab armis:
consilium sapiens, sceleris nisi praemia magnas
adiecisset opes, animi irritamen avari.
ut cecidit fortuna Phrygum, capit impius ensem
rex Thracum iuguloque sui demisit alumni:
et tamquam tolli cum corpore crimina possent,
exanimem scopulo subiectas misit in undas.
litore Thre'icio classem religarat Atrides,
dum mare pacatum, dum ventus amicior esset.
hio subit0, quantus cum viveret esse solebat,
exit humo late rupta similisque minanti ·
temporis illius vultum referebat Achilles,
quo ferus iniustum petiit Agamemnona ferro,
‘immemores'que ‘mei disceditis,' inquit, ‘Achivit
obrutaque est mecum virtutis gratia nostrae?
ne facite! utque meum non sit sine honore sepulcmm,
placet Achilleos mactata Polyxena Manes'
dixit. et, immiti sociis parentibus umbrae,
rapta sinu matris, quam iam prope sola fovebat,
fortis et infelix et plus quam femina virgo
ducitur ad tumulum diroque fit hostia busto.
quae memor ipsa sui, postquam crudelibus aris
admota est sensitque sibi fera sacra parari,
utque Neoptolemum stantem ferrumque tenentem
inque suo vidit figentem lumina vultu,
‘utere iamdudum generoso sanguine’ dixit:
‘nulla mora est: vel tu iugulo vel pectore telum
conde meol' iugulumque simul pectusque retexit.
‘scilicet haud ulli servire Polyxena ferrem3
haud per tale sacrum numen placabitis ullum.
mors tantum vellem matrem mea fallere posset.
mater obest minuitque necis mihi gaudia. quamvis
non mea mors illi, verum sua vita tremenda est.
vos mod0, ne Stygios adeam non libera Manes,
ite procul, si iusta peto, tactuque viriles
virgineo removete manus. acceptior illi,

quisquis is est, quem caede mea placare paratis,
liber erit sanguis. siquos tamen ultima nostri
verba movent oris (Priami vos filia regis,

non captiva. rogat), genetrici corpus inemptum

 

