METAMORPHOSEON LIB. XV. aas-756. 271

hinc calidi fontes lentisciferumque tenetur
Liternum multamque trahens sub gurgite harenam
Volturnus niveisque frequens Sinuessa columbis ⁷15
Minturnaeque graves, et quam tumulavit alumnus,
Antiphataeque domus Trachasque obsessa palude
et tellus Circaea et spissi litoris Antium.
huc ubi veliferam nautae advertere carinam
(asper animiam pontus erat), deus explieat orbes
perque sinus crebros et magna volumina labens
templa parentis init flavum tangentia litus.
aequore placato patrias Epidaurius aras
linquit, et hospitio sibi iuncti numinis usus
litoream tractu squamae crepitantis harenam
sulcat et innisus moderamine navis in alta
puppe caput posuit, donec Castrumque sacrasque
avini sedes Tiberinaque ad ostia venit.
huc omnis populi passim matrumque senumque
obvia turba ruit, quaeque ignes, Troica, servant,
Vesta, tuos, laetoque deum clamore salutant.
quaque per adversas navis cita ducitur undas,
tura super ripas aris ex ordine factis
parte ab utraque sonant et odorant ae’ra fumis,
lotaque coniectos incalfacit hostia cultros.
iamque, caput rerum, Romanam intraverat urbem:
erigitur serpens summoque acclinia malo
colla movet sedesque sibi circumspicit aptas.
scinditur in geminas partes circumfluus amnis:
Insula nomen habet: laterumque a parte duorum
orrigit aequales media tellure lacertos.
huc se de Latia pinu Phoebeius anguis
contulit et finem specie caeleste resumpta
luctibus imposuit venitque salutifer urbi. ⁷44
Hic tamen accessit delubris advena nostris: Iulius Caesar
Caesar in Urbe sua deus est. quem Marte togaque et stupuerat.
praecipuum non bella magis finita triumphis
resque domi gestae properataque gloria rerum
in sidus vertere novum stellamque comantem,
quam sua progenies. nequeenim dc Caesaris actis 750
ullum est maius opus, quam quod pater extitit huius.
sedicet aequoreos plus est domuisse Britannos,
perque papyriferi septemflua flumina Nili
victrices egisse rates, Numidasque rebelles
Cinyphiumque Iubam Mithridateisque tumentem aaa
nominibus Pontum populo adiecisse Quirini,

 

