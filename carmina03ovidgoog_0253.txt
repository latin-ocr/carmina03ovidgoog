198 P. ovrnu ussurus ’

[Ilus et Assaracus raptusque Iovi Ganymedes]
Laomedonque senex Priamusque novissima Troiae
tempora sortitus. frater fuit Hectoris iste:

qui nisi sensisset prima nova fata iuventa,

760 forsitan inferius non Hectore nomen haberet3
quamvis est illum roles enixa Dymantis,
Aesacon umbrosa rtim peperisse sub Ida
fertur Alexirhoe' Granico nata bicorni.
oderat hic urbes nitidaque remotus ab aula

765 secretos montes et inambitiosa colebat

, rura, nec Hiacos coetus nisi rarus adibat.
non agreste tamen neo inexpugnabile Amori

Ἴ pectus habeus, silvas captatam saepe per omnes
aspicit Hesperien patria Cebrenida ripa,

tro iniectos umeris siccantem sole capillos.
visa fugit nymphe, veluti perterrita fulvum
cerva lupum, longeve lacu deprensa relicto
accipitrem fluvialis anas. quam Tro'r'us heros
insequitur celeremque metu celer urget amore.

775 ecoe latens herba coluber frugientis adunco
dente pedem strinxit virusque in corpore liquit.
cum vita suppressa fuga est. amplectitur amens
exanimem clamatque “piget, piget esse secutum:
sed non hoc timui, neque erat mihi vincere tanti.

780 perdidimus miseram nos te duo: vulnus ab angue,
a me causa data est. ego sum sceleratior illo:
qui tibi morte mea mortis solacia mitta.m.'’
dixit et e scopulo, quem rauca subederat unda,
se dedit in pontum. Tethys miserata cadentem

785 molliter excepit nantemque per aequora pennis
texit3 et optatae non est data copia mortis.
indignatur amans, invitum vivere cogi,
obstarique animae misera de sede volenti
exire. utque novas umeris assumpserat alas,

790 subvolat atque iterum corpus super aequora mittit.
pluma levat casus. furit Aesacos inque profundum
pronus abit letique viam sine fine retemptat.
fecit amor maciem: longa internodia crurum,
longa manet cervix3 caput est a corpore longe.

795 aequor amat, nomenque tenet, quia mergitur illo.’

 

