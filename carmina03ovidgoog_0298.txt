METAMORPHOSEON LIB. XIV. aaa-379. 243

praeposito cunctis Laurenti tradita Pico est:

rara quidem facie, sed rarior arte canendi,

unde Canens dicta est. silvas et saxa movere

et mulcere feras et flumina longa morari

ore suo volucresque vagas retinere solebat.

quae dum feminea modulatur carmina voce,

exierat tecto Laurentes Picus in agros,

indigenas fixurus apros, tentumque premebat

acris equi laevaque hastilia ina ferebat,

poeniceam fulvo chlamydem contractus ab auro.
venerat in silvas et filia Solis easdem,

utque novas legeret fecundis collibus herbas,
nomine diota suo Circaea reliquerat arva.

quae simul ac iuvenem virgultis abdita vidit,
obstipuit. cecidere manu, quas legerat, herbaet ,
flammaque per totas visa est errare medullas.

ut primum valido mentem collegit ab aestu,

quid cuperet, fassura fuit. ne posset. adire,

cursus equi fecit circumfususque satelles.

“‘non'” ait “‘effugies, vento rapiare licebit,
simodo me novi, si non evanuit omnis

herbarum virtus, si non mea carmina fallunt.'”
dixit, et effigiem nullo cum corpore falsi

finxit apri, praeterque oculos transcurrere regis

iussit et in densum trabibus nemus ire videri,
lurima qua silva est et equo loca pervia non sunt.

baud mora: continuo praedae petit inscius umbram

Picus equique celer spumantia terga relinquit,

spemque sequens vanam silva pedes errat in alta.

concipit illa preces et verba precantia dicit

ignotosque deos ignoto carmine adorat,

quo solet et niveae vultum confundere Lunae

et patrio capiti bibulas subtexere nubes.

tum quoque cantato densetur carmine caelum,

et nebulas exalat humus, caecisque vagantur 370

limitibus comites, et abest custodia regi.

nacta locum tempusque “‘per o tua lumina,'’' dixit

“‘quae mea oeperunt, perque hano, pulcherrime, formam,

quae facit, ut supplex tibi sim dea, consule nostris

ignibus et socerum, qui pervidet omnia, Solem 375

accipe, nec durus Titanida despice Circen.”’

dixerat. ille ferox ipsamque precesque relinquit,

et “‘quaecumque es,”' ait “‘non sum tuus: altera captum

me tenet, et teneat per longum, comprecor, aerum.

16·

 

