166 Ρ. OVIDII NASONIS

non nemus Heliadum, non frondibus aesculus altis,
nec tiliae molles, nec fagus et innuba laurus,
nec coryli fragiles et fraxinus utilis hastis
enodisque abies curvataque glandibus ilex
95 et platanus genialis acerque coloribus impar,
amnicolaeque simul salices et aquatica lotos
perpetuoque virens buxum tenuesque myricae
et bicolor myrtus et bacis caerula tinus.
vos quoque, flexipedes hederae, venistis et una
100 pampineae vites et amictae vitibus ulmi:
ornique et piceae pomoque onerata rubenti
arbutus et lentae, victoris praemia, palmae,
et succincta eomas hirsutaque vertice pinus,
grata deum matri: siquidem Cybeleius Attis

⁴ 105 exuit hac hominem truncoque induruit illo.

Adfuit huic turbae metas imitata cupressus Cyparissus
nunc arbor, puer ante deo dilectus ab illo,
qui citharam nervis et nervis temperat arcum.
namque sacer nymphis Carthaea tenentibus arva

110 ingens cervus erat, lateque patentibus altas
ipse suo capiti praebebat cornibus umbras.
cornua fulgebant auro, demissaque in armos
pendebant tereti gemmata monilia collo.
bulla super frontem parvis argentea loris

115 vincta movebatur, parilique aetate nitebant
auribus 0 geminis circum cava tempora bacae.
isque metu vacuus naturalique pavore
deposito celebrare domos mulcendaque colla
quamlibet ignotis manibus praebere solebat.

120 sed tamen ante alios, Ceae pulcherrime gentis,
gratus erat, Cyparisso, tibi. tu pabula cervum
ad nova, tu liquidi ducebas fontis ad undam:
tu modo tenebas varios per cornua flores,
nunc eques in ter o residens hric laetus et illuc

105 mollia purpureis denabas ora capistris.
aestus erat, mediusque dies, solisque vapore
concava litorei fervebant bracchia Caneri.
fessus in herbosa posuit sua corpora terra
cervus et arborea frigus ducebat ab umbra.

100 hunc puer imprudens iaculo Cyparissus acuto
fixit: et, ut saevo morientem vulnere vidit,
velle mori statuit. quae non solacia Phoebus
dixit et, ut leviter pro materiaque doleret,

¹ admonuit! gemit ille tamen, munusque supremum

 

