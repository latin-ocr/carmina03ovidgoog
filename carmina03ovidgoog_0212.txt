METAMORPHOSEON LIB. IX. 451-538. 157

quid mihi significant ergo mea visa? quod autem 495
somnia pondus habent? an habent et somnia pondus?
di melius! — di nempe suas habuere sorores!

sic Saturnus Opem, iunctam sibi sanguine, duxit:
Oceanus Tethyn, Iunonem rector Olympi.

sunt superis sua iura. quid ad caelestia ritus
exigere humanos diversaque foedera tempto?

aut nostro vetitus de corde fugabitur ardor,

aut hoo si nequeo, peream precor ante toroque
mortua componar, positaeque det oscula frater.

et tamen arbitrium quaerit res ista duorum.

finge placere mihi: scelus esse videbitur illi!

at non Aeolidae thalamos timuere sororum.

unde sed hos novi? our haec exempla paravi?

quo feror? obscenae procul hino discedite flammae,
nec, nisi qua fas est germanae, frater ametur.

si tamen ipse meo captus prior esset amore,
forsitan ilhus possem indulgere furori.

ergo ego, quae fueram non reiectura petentem,
ipsa petam? poterisne loqui? poterisne fateri?
coget amor: potero. vel, si pudor ora tenebit,
littera celatos arcana fatebitur ignes!

hoc placet, haec dubiam vicit sententia mentem.
in latus erigitur, cubitoque innixa sinistro

‘videritz insanos’ inquit ‘fateamur amores.

ei mihil quo labor? quem mens mea concipit ignemi'
et meditata manu componit verba trementi.

dextra tenet ferrum, vacuam tenet altera ceram.
incipit, et dubitat: scribit, damnatque tabellas:

et notat, et delet: mutat culpatque probatque:
inque vicem sumptas ponit positasque resumit.
quid velit, ignorat3 quicquid factura videtur,
displicet: in vultu est audacia mixta pudori.
scripta ‘soror’ fuerat: visum est delere sororem
verbaque correctis incidere talia ceris:

‘quam‚ nisi tu dederis, non est habitura salutem,
hanc tibi mittit amans. pudet, al pudet edere nomen.
ct si, quid cupiam, quaeris, sine nomine vellem
posset agi mea causa me0, nec cognita Byblis
ante forem, quam spes votorum certa fuisset.

esse quidem laesi poterat tibi pectoris index

et color et macies et vultus et umida saepe
lumina, nec causa suspiria mota patenti,

et crebri amplexus, et quae, si forte notasti,

 

